---
title: Šťastně jsem bloudil lukami
contentType: prose
---

<section>

Šťastně jsem bloudil lukami  
a ochutnával letních krás.  
Když láska zjevila se mi,  
byl jako slunce její jas!

Přinesla růže do tváří,  
do vlasů vpletla lilie.  
Svou zahradou mě provází,  
kde zlatá slast se rozvije.

Mým písním slunce dává dech,  
ale mám kolem zlatou klec.  
I s jarní rosou na křídlech  
jsem v měkké síti zajatec.

Láska se na mé písně ptá,  
hraje si se mnou v objetí.  
Čechrá mi křídla ze zlata,  
směje se mému zajetí.

</section>
