---
title: Tygr
contentType: prose
---

<section>

Tygře, tygře, skvoucí se  
i v půlnočním pralese,  
kdo jen moh být stvořitel  
strašně plavných tygřích těl?

V propastech či v nebesích  
plamen pro tvůj zrak se zdvih?  
Jaká vynesla jej křídla?  
Čí ruka jej uchvátila?

Kdo měl sílu a kdo znal  
uhníst pro tvé srdce sval?  
A když začalo už bít,  
kdo si trouf je uchopit?

Kdo tě ukul? V celek slil?  
V peci mozek vytavil?  
Na kovadlinu tě nes,  
sevřel onen strašný děs?

Když z hvězd v šípech slétla zář,  
nebe zrosil hvězdný pláč,  
nad tebou se pousmál  
ten, co beránku tvar dal?

Tygře, tygře, skvoucí se  
i v půlnočním pralese,  
kdo si trouf být stvořitel  
strašně plavných tygřích těl?

</section>
