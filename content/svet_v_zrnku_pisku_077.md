---
title: Zkušenost
contentType: prose
---

<section>

Co stojí zkušenost? Což se dá koupit za písničku?  
Či moudrost za taneček na ulici? Kupuješ je  
za všechno, co máš, za dům, za ženu a za děti.  
Na pustém trhu bez kupců se moudrost prodává  
a na vyprahlém poli, které rolník marně oře.

Je snadné jásat v letním slunci, o vinobraní  
a zazpívat si v žebřiňáku plném obilí.  
Je snadné mluvit k ubožákům o trpělivosti,  
vykládat tulákovi bez domova o moudrosti,  
naslouchat v zimě křiku hladového havrana,  
když v těle krev máš nasycenou skopovým a vínem.

</section>
