---
contentType: prose
---

## Hrouda a oblázek

„Láska se nechce sobě zalíbit  
a cizí štěstí klade nad vlastní,  
když pro jiného obětuje klid  
a tvoří nebe z pekla, zoufalství.“

Tak zpívala si hrouda na stezce,  
kde po ní šlapou nohy dobytčí,  
leč oblázek se ozval v potoce,  
klokotal verše uváženější:

„Láska se chce jen sobě zalíbit,  
jiného spoutá pro slast ze své hry,  
jinému ukradne i jeho klid  
a tvoří peklo nebi navzdory.“
