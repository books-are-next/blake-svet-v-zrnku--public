---
title: Láska
contentType: prose
---

<section>

Láska do harmonií  
naše duše ovíjí  
a jsou větve spojeny  
tak jak naše kořeny.

Sedí radost ve větvích,  
samé trylky, zpěv a smích.  
Její zdroj je nevinnost  
a s ním splývá druhý, ctnost.

A ty dáváš zlatý plod,  
já chci květy rozvinout.  
Vůně z větví proniká,  
tam kde hnízdí hrdlička.

Sedí, krmí mláďata,  
zpívá něžně dojatá.  
A ty listím promlouváš,  
šumí láska, její hlas.

Ve svém hnízdě líbezném  
celou noc spí dlouhým snem.  
Ve dne srdce potěší,  
v našich větvích hraje si.

</section>
