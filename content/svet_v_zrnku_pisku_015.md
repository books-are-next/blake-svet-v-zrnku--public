---
contentType: prose
---

## Zpěv o zpěvu

Pískaje si písničku  
po údolích divokých,  
zřel jsem dítě v obláčku,  
jeho řeč byl samý smích:

„O beránku pojď mi hrát!“  
Radostně jsem zapískal.  
„Pištce, ještě jedenkrát.“  
Pískám, do pláče se dal.

„Na píšťalu teď už ne,  
o radosti zpívej dál.“  
Zazpíval jsem radostně,  
on se štěstím rozplakal.

„Pištce, sedni, knihu piš,  
kterou všichni přečtou si.“  
Najednou ho nevidíš.  
Utrh jsem kus rákosí,

prosté pero urobil,  
vodu zbarvil trošičku,  
napsal zpěvy šťastných chvil,  
dětem pěknou písničku.
