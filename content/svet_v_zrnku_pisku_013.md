---
title: ''
contentType: prose
---

## Bláznivý zpěv

Větrný kvil  
a noční chlad.  
Kéž bych už snil.  
Žal na mne pad.  
Ale hle, stoupá den  
nad východním pahorkem  
a první zpěváci  
už čtveračí.

Až ke klenbě  
kamenných nebes  
zarmouceně  
se můj hlas dones.  
Do ucha noci zní,  
oči dne rozteskní,  
rozvzteká vichřice,  
s bouřemi škádlí se.

Jak běs, jenž skryt  
ve mraku lká,  
chci nocí jít  
do daleka.  
Východu sbohem dám,  
všem jeho útěchám.  
Světlem jen bolesti  
do mozku dští.
