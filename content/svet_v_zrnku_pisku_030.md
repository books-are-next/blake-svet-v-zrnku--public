---
title: Londýn
contentType: prose
---

<section>

Jdu spoutanými ulicemi  
na břehu Temže spoutané,  
žal v každé tváři zjeví se mi,  
na každé mdloba vyvstane.

A v každém pláči lidských strázní  
i v děcku, které strachem lká,  
a v každém hlase, kletbě zazní  
zlá pouta v duši ukutá.

Když pláčí malí kominíčci,  
i tmářský kostel leká se.  
Hladový voják úpějící  
stříká krev po zdech paláce.

A co hůř, sije mladá děvka  
nákazu noční ulicí,  
snětivá slza děcku stéká  
a sňatek končí v márnici.

</section>
