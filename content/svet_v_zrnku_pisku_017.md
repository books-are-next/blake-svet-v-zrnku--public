---
title: ''
contentType: prose
---

## Zpěv smíchu

Když se celý les směje radostí,  
když se potůček směje z bujnosti,  
když se směje vzduch naším halasem,  
když se ozvěnou směje horský lem,

když se zasměje zeleň na lukách,  
když se kobylka směje při svých hrách,  
když zní Zuzance, Mance, Emilce  
z našpulených rtů píseň od srdce,

když se ptačí sbor směje v lesíku  
a máš plný stůl třešní, oříšků,  
jen se vesele přidej k písničce,  
rozjásejme se všichni od srdce!
