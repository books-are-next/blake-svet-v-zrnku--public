---
title: ''
contentType: prose
---

## Jeruzalém

Šly ony nohy v pravěku  
po lukách v horách Anglie?  
Putoval svatý beránek  
i po anglické pastvině?

Vyzařovala boží tvář  
na naše hory v oblacích  
a Jeruzalém vyrostl  
v těch temných mlýnech satanských?

Podejte mi můj zlatý luk.  
Mé šípy touhy dejte mi.  
Podejte kopí. Mraky, pryč!  
Dejte mi můj vůz plamenný.

Neumdlím v boji duchovním  
ani meč v ruce nestrne mi,  
než Jeruzalém vyvstane  
v anglické svěží, krásné zemi.
