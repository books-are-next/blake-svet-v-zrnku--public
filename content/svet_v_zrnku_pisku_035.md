---
contentType: prose
---

## Školák

Mám letní jitro nejraději.  
Zpívají ptáci o překot,  
lovecké rohy z dálky znějí,  
skřivan se plete do mých not.  
Jak milá společnost!

Ve škole v letním jitru přejde  
veselé děti všechen smích.  
Pod krutým okem v tváři bledé  
vyprchá každá jiskra z nich  
ve strachu, ve vzdeších.

Ve škole sedím unaveně,  
v úzkosti plynou hodiny,  
kniha mě těší stále méně,  
v lavici trávím pusté dny  
pod tíhou doktríny.

Pro radost ptáček narozený  
nezpívá v kleci vesele.  
A dítě, jež se strachem sklání,  
křidélko věší omšelé,  
neskáče, to je zlé.

Rodiče! Když se puky zlámou  
a vítr květy odvane,  
když nad rostlinkou oklamanou  
nezáří šťastné světlo dne  
a žal ji přepadne,

jak má růst v létě do radosti  
a zralé plody urodit?  
Jak sklízet to, co vzaly strasti,  
a chválit štědrý zimní klid  
ve větru z oranišť?
