---
title: Anděl
contentType: poetry
---

<section>

Já snil jsem sen. Co znamenal?  
Královskou pannou jsem se stal  
a strážný anděl hlídal mě.  
Nic nevinný žal nezklame.

Já proplakal jsem noc a den  
před soucitným svým andělem.  
Já plakal za dne, za noci,  
ale skryl, co mám na srdci.

Uletěl anděl zklamaný  
a přišlo rudé svítání.  
Já otřel slzy, ruce vztáh  
po kopích, štítech, maje strach.

Zase mě anděl navštívil,  
nadarmo, ozbrojen jsem byl,  
ale je konec mladých let  
a začínám už šedivět.

</section>
