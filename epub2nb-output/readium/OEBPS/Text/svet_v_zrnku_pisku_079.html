<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Svět v zrnku písku</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection25">
<h2 class="mlpuroven2basne">Urizenovi synové</h2>

<p class="mlpverse">Urizenovi synové pak odvrhli pluh, brány,<br class="calibre10"/>
stav, kladivo i dláto, pravítko a kružidlo.<br class="calibre10"/>
Válečnou sekyru, meč, válečný vůz ukuli,<br class="calibre10"/>
i trubku s flétnou přetvořili na nástroje války,<br class="calibre10"/>
řemesla míru proměnili na řemesla smrti.<br class="calibre10"/>
Zřekli se přesýpacích hodin, jejichž prostý um<br class="calibre10"/>
jim připomínal oráčův um, rovněž vodní kolo,<br class="calibre10"/>
jež zvedá vodu do nádrží, strhli, spálili,<br class="calibre10"/>
protože jeho um byl jako umy pastýřské.<br class="calibre10"/>
Vynašli za ně přesložité kolo bez kola,<br class="calibre10"/>
aby tím zmátli cestu mládeži a ve dne v noci<br class="calibre10"/>
spoutali prací, pilováním nebo leštěním<br class="calibre10"/>
mosazi nebo železa ty věčné zástupy,<br class="calibre10"/>
držené v nevědomosti. A ty pak promarňují<br class="calibre10"/>
dny moudrosti v zlé dřině pro ubohý žvanec chleba<br class="calibre10"/>
a považují zlomek za celek a za poznání,<br class="calibre10"/>
zástupy slepé ke všem prostým pravdám života.</p>

</div>
</body>
</html>