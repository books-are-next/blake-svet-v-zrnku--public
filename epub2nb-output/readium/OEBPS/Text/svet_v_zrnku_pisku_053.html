<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Svět v zrnku písku</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">
<h2 class="mlpuroven2basne">Křišťálová komnata</h2>

<p class="mlpverse">Chytla mě dívka v pustině,<br class="calibre10"/>
kde tancoval jsem radostně.<br class="calibre10"/>
Do komnaty mě zavřela<br class="calibre10"/>
a zlatým klíčem zamkla mě.</p>

<p class="mlpverse">Komnata byla z křišťálu,<br class="calibre10"/>
ze zlata, perel zářících<br class="calibre10"/>
a měla výhled do světa<br class="calibre10"/>
v měsíčních měkkých paprscích.</p>

<p class="mlpverse">Viděl jsem jinou Anglii<br class="calibre10"/>
a jiný Londýn, jiný hrad<br class="calibre10"/>
i jinou Temži, pahorky<br class="calibre10"/>
a v Surrey jiný letohrad,</p>

<p class="mlpverse">dívku té dívce podobnou,<br class="calibre10"/>
průzračnou, jasnou jako den<br class="calibre10"/>
a uvnitř trojí dívčí tvar –<br class="calibre10"/>
jak strašně jsem byl rozechvěn!</p>

<p class="mlpverse">Když trojnásobným úsměvem<br class="calibre10"/>
mě zapálily dívčí rty,<br class="calibre10"/>
já zlíbal ji a pocítil<br class="calibre10"/>
polibek její trojitý.</p>

<p class="mlpverse">Když její vnitřní tvar jsem chtěl<br class="calibre10"/>
uchopit žhavou pravicí,<br class="calibre10"/>
rozbil jsem křišťálovou síň.<br class="calibre10"/>
Byl jsem jak děcko plačící –</p>

<p class="mlpverse">plačící děcko v pustině<br class="calibre10"/>
s plačící ženou, samý žal,<br class="calibre10"/>
a já v tom vnějším povětří<br class="calibre10"/>
do vířícího větru lkal.</p>

</div>
</body>
</html>