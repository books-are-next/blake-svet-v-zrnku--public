<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Svět v zrnku písku</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">
<h2 class="mlpuroven2basne">Proroctví nevinnosti</h2>

<p class="mlpverse">Celý svět v zrnku písku zhlédnout<br class="calibre10"/>
a nebe v polní květině,<br class="calibre10"/>
na dlani sevřít nekonečnost<br class="calibre10"/>
a věčnost v pouhé hodině.</p>

<p class="mlpverse">Červenka v kleci za mříží<br class="calibre10"/>
celé nebe rozzuří.<br class="calibre10"/>
Holubník plný holubů<br class="calibre10"/>
věští peklu záhubu.<br class="calibre10"/>
Když hladový pes vrata hlídá,<br class="calibre10"/>
zánik státu předpovídá.<br class="calibre10"/>
Zavolá utýraný kůň<br class="calibre10"/>
o lidskou krev k nebesům.<br class="calibre10"/>
Vřesk zajíce, jejž lovec štve,<br class="calibre10"/>
kus po kuse mozek rve.<br class="calibre10"/>
Když skřivánek je raněný,<br class="calibre10"/>
jeden cherub oněmí.<br class="calibre10"/>
Chystáš-li zápas kohoutí,<br class="calibre10"/>
slunce se hned zkormoutí.<br class="calibre10"/>
Vyjící vlk, lví zařvání<br class="calibre10"/>
duši z pekla zachrání.<br class="calibre10"/>
A plachý jelen toulavý<br class="calibre10"/>
zbaví duši obavy.<br class="calibre10"/>
Za zlé se beran svárem mstí,<br class="calibre10"/>
řezníkům však odpustí.<br class="calibre10"/>
Večer zříš vzlétat netopýry<br class="calibre10"/>
z mozků, v kterých není víry.<br class="calibre10"/>
Sova, jež houká za noci,<br class="calibre10"/>
je hlas hrůzy v nevěrci.<br class="calibre10"/>
Kdo střízlíčkovi ublíží,<br class="calibre10"/>
nevyjde už z potíží.<br class="calibre10"/>
Toho, kdo volka rozhněval,<br class="calibre10"/>
čeká u žen jenom žal.<br class="calibre10"/>
Za vraždu mouchy zlého kluka<br class="calibre10"/>
postihne trest od pavouka.<br class="calibre10"/>
Ten, jehož obětí jsou brouci,<br class="calibre10"/>
splétá si chýš věčné noci.<br class="calibre10"/>
Housenka skrytá na listech<br class="calibre10"/>
připomene matčin vzdech.<br class="calibre10"/>
Netrýzni můry, motýly,<br class="calibre10"/>
poslední soud bude zlý.<br class="calibre10"/>
Kdo cvičí koně do boje,<br class="calibre10"/>
bránou světa neprojde.<br class="calibre10"/>
Krm žebrákům psy, vdovám kočky,<br class="calibre10"/>
a sám budeš kulaťoučký.<br class="calibre10"/>
Jedovatý zpěv komáří<br class="calibre10"/>
z pomluvy se vytváří.<br class="calibre10"/>
Jed v hadu, mloku nečistý<br class="calibre10"/>
je pot z nohou závisti.<br class="calibre10"/>
Žihadlo, které včelka chová,<br class="calibre10"/>
žárlivost je umělcova.<br class="calibre10"/>
Šat knížat, žebrácký cár vzniká<br class="calibre10"/>
z plísně v měšci hamižníka.<br class="calibre10"/>
Když pravdu ve zlém proneseš,<br class="calibre10"/>
horší je než každá lež.<br class="calibre10"/>
Tak to má být a bude dál.<br class="calibre10"/>
Žijem pro radost a žal,<br class="calibre10"/>
a kdo se o tom přesvědčí,<br class="calibre10"/>
půjde světem v bezpečí.<br class="calibre10"/>
Dá s radostí žal spletený<br class="calibre10"/>
zbožné duši odění,<br class="calibre10"/>
žijeme v strasti, je však v ní<br class="calibre10"/>
hedvábná nit štěstěny.<br class="calibre10"/>
Je dítě víc než povijan,<br class="calibre10"/>
byly ruce dány nám,<br class="calibre10"/>
nástroje zrobil člověk sám,<br class="calibre10"/>
to ví každý venkovan.<br class="calibre10"/>
A z každé slzy spadlé všude<br class="calibre10"/>
dítě na věčnosti bude,<br class="calibre10"/>
to se pak v ženě uhostí<br class="calibre10"/>
a vrátí se v radosti.<br class="calibre10"/>
Bučení, bekot, štěkot, řev<br class="calibre10"/>
bijí o nebeský břeh.<br class="calibre10"/>
Pláč děcek bitých karabáčem<br class="calibre10"/>
bude v říši smrti splacen.<br class="calibre10"/>
Cár lidské bídy plandavé<br class="calibre10"/>
celé nebe v cáry rve.<br class="calibre10"/>
Svou zbrojí voják ochrnutý<br class="calibre10"/>
letní slunce klesnout nutí.<br class="calibre10"/>
Jsou nuzákovy grošíky<br class="calibre10"/>
nad poklady Afriky.<br class="calibre10"/>
Z dělníka halíř vyždímaný<br class="calibre10"/>
skoupí lakomcovy lány,<br class="calibre10"/>
když shůry v záštitu je vzat,<br class="calibre10"/>
lze jím skoupit celý stát.<br class="calibre10"/>
Kdo dětskou víru smíchem zdrtí,<br class="calibre10"/>
bude směšný v stáří, smrti.<br class="calibre10"/>
Kdo učí dítě pochybnosti,<br class="calibre10"/>
ten se z hrobu nevyprostí.<br class="calibre10"/>
Kdo dětskou víru v lásce má,<br class="calibre10"/>
smrt a peklo překoná.<br class="calibre10"/>
Jsou dětské hříčky, moudré stáří<br class="calibre10"/>
plody dvou dob v kalendáři.<br class="calibre10"/>
Kdo v otázkách je lstivý zvídal,<br class="calibre10"/>
neví, jak by odpovídal.<br class="calibre10"/>
Odpověď v pochybování<br class="calibre10"/>
zháší světlo poznání.<br class="calibre10"/>
Vznik nejhorší jed z jedů všech<br class="calibre10"/>
v Caesarových vavřínech.<br class="calibre10"/>
Nic lidský rod tak netěsní<br class="calibre10"/>
jako krunýř válečný.<br class="calibre10"/>
Až budou pluhy plné skvostů,<br class="calibre10"/>
nenávist vzdá míru poctu.<br class="calibre10"/>
Odpoví na tvou pochybnost<br class="calibre10"/>
cvrkot cvrčka víc než dost.<br class="calibre10"/>
Orlí let, mravencova stopa<br class="calibre10"/>
dělá si smích z filosofa.<br class="calibre10"/>
Kdo neuvěří pravdě očí,<br class="calibre10"/>
jenom v pochybnostech skončí.<br class="calibre10"/>
Slunce i měsíc zhasly by,<br class="calibre10"/>
kdyby měly pochyby.<br class="calibre10"/>
Je dobrá vášeň, jsi-li pán,<br class="calibre10"/>
hůř však být jí osedlán.<br class="calibre10"/>
Hráč, děvka státem uznaní<br class="calibre10"/>
pro národ jsou kletbami.<br class="calibre10"/>
Křik děvky po ulicích je<br class="calibre10"/>
rubáš staré Anglie.<br class="calibre10"/>
A hráčův jásot, proklínání<br class="calibre10"/>
zatančí jí nad márami.<br class="calibre10"/>
Je každou noc a každý den<br class="calibre10"/>
někdo k bídě narozen.<br class="calibre10"/>
Je každý den a každé noci<br class="calibre10"/>
někdo zrozen k slasti žhoucí.<br class="calibre10"/>
Někdo je zrozen k slasti žhoucí,<br class="calibre10"/>
někdo zase k věčné noci.<br class="calibre10"/>
Jak slepci uvěříme ve lži,<br class="calibre10"/>
jestli na svět oko nezří,<br class="calibre10"/>
jež zemře v noci, narozeno v noci,<br class="calibre10"/>
když duše spala v záři skvoucí.<br class="calibre10"/>
Bůh se jeví v záři skvoucí<br class="calibre10"/>
ubohým duším v stánku noci,<br class="calibre10"/>
leč jeví se být člověkem<br class="calibre10"/>
těm, v jejichž říši vládne den.</p>

</div>
</body>
</html>