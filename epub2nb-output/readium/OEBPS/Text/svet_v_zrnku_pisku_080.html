<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Svět v zrnku písku</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection25">
<h2 class="mlpuroven2basne">Pukající svět</h2>

<p class="mlpverse1">A puká článek od článku, svět praská, vybuchuje.<br class="calibre10"/>
Vše zase prchlo od svých středů. Kosti s chřestotem<br class="calibre10"/>
se kupí s kostmi. V křečovitém chvění dýchá hlína.<br class="calibre10"/>
A zrnka prachu k středu země ukládají se<br class="calibre10"/>
ve věčných mukách zrodu. V trýzni, zděšení a strachu<br class="calibre10"/>
duchové mrtvých v houfech vycházejí z hadích kobek,<br class="calibre10"/>
zuřivé vzteky z tygřích mozků nebo ze lvích očí<br class="calibre10"/>
a z volka, osla tupé hrůzy, z orla, z havrana.<br class="calibre10"/>
Tak četné, co je podzimního listí, odrůdy<br class="calibre10"/>
se kupí zvukem trubky, z hrobu mumlají a pláčí<br class="calibre10"/>
v zuřivém větru, který vzdechem vzdouvá skály, hory.<br class="calibre10"/>
Na puklých skalách, které visí na niterných ohních,<br class="calibre10"/>
nesčetné smutné zástupy, i na mracích a vodách,<br class="calibre10"/>
otcové, přátelé a matky s děcky, válečníci,<br class="calibre10"/>
králové, kněží, vězňové se setkávají v hrůze<br class="calibre10"/>
a každý mrtvý zjevuje se, tak jak dříve žil,<br class="calibre10"/>
pod otrokářskou knutou, pod tyranskou korunou,<br class="calibre10"/>
přecpaný knězův břich a šalba vychrtlého kupce,<br class="calibre10"/>
silácká zbrklost válečníka svalnatého těla,<br class="calibre10"/>
tuhých a dlouhých kostí. Obviňují. Ukazují<br class="calibre10"/>
své rány. Zajímají utlačitele, zní nářek<br class="calibre10"/>
v paláci, šťastné písně v poušti. Mrtvé děcko stojí<br class="calibre10"/>
v zběsilém větru, volá: „Děti šesti tisíc let,<br class="calibre10"/>
zemřelé v dětství, zuří. Strašný zástup děcek běsní,<br class="calibre10"/>
nahé a bledé stojí, čekajíce na život.<br class="calibre10"/>
Drásají válečníkovy a tyranovy údy.“</p>

</div>
</body>
</html>