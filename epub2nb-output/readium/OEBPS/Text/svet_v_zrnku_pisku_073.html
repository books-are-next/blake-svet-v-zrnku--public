<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Svět v zrnku písku</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection21">

<h2 class="mlpuroven2basne">Žalář Evropy</h2>

<p class="mlpverse1">Jsou všechny domy kobky, lidé v poutech, stíny plné<br class="calibre10"/>
strašidel, okna zamřížovaná jsou kletbami.<br class="calibre10"/>
Je nade dveřmi psáno „Nesmíš“, nad ohništi „Strach“.<br class="calibre10"/>
Železným kruhem kolem krku přikováni ke zdem<br class="calibre10"/>
měšťané, v olověných poutech lidé z předměstí<br class="calibre10"/>
jdou ztěžka. Měkké, ohnuté jsou kosti vesničanů.</p>

<p class="mlpverse1">Mohutné ohně planou v mracích Urizenových,<br class="calibre10"/>
strážnému andělovi Albionu spalují<br class="calibre10"/>
tělo. A z mračen Albionu zaznívají steny,<br class="calibre10"/>
zoufalé hlasy, vytí, sykot, ječení a skřek.<br class="calibre10"/>
Zuřivý anděl rudých údů v mukách hrůzy uchopil<br class="calibre10"/>
polnici posledního soudu. Troubit nedokázal!<br class="calibre10"/>
Třikrát se drze snažil mrtvé k soudu probudit.</p>

<p class="mlpverse1">Ze země albionské povstal veliký duch Newton.<br class="calibre10"/>
Uchopil polnici a mocně na ni zatroubil!<br class="calibre10"/>
Zástupy andělů jak žluté listí na podzim<br class="calibre10"/>
klesaly k zemi chladným nebem, hledaly své hroby,<br class="calibre10"/>
chřestily s kvílením a nářkem jejich duté kosti.</p>

</div>
</body>
</html>