<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Svět v zrnku písku</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection25">
<h2 class="mlpuroven2basne">Vykořisťování</h2>

<p class="mlpverse">Nuť lstivou vlídností žít chudé jenom z kůrek chleba.<br class="calibre10"/>
Usměj se, když se mračí, mrač se, když se usmívají.<br class="calibre10"/>
Bledému z dřiny, hladu řekni, že je zdravý, šťastný.<br class="calibre10"/>
A když mu děti stůňou, nech je umřít. Rodí se jich<br class="calibre10"/>
dost, dokonce až příliš. Přelidnila by se země<br class="calibre10"/>
bez těchto lstí. Když naučíš žít chudé v odříkání,<br class="calibre10"/>
okázale jim dávej kůrky chleba. Chytrácky<br class="calibre10"/>
zveličuj dárky. Zpracuj člověka, ať po nich touží.<br class="calibre10"/>
Když vzdychá, bledne, říkej mu, že kypí zdravím.<br class="calibre10"/>
Kaž odříkání. Řekni, že je přesycen a zpit<br class="calibre10"/>
kořalkou, ač víš, že si může dopřát jenom chléb<br class="calibre10"/>
a vodu. Lichoť jeho ženě, lituj děti, dokud<br class="calibre10"/>
je všechny lstivě nezkrotíme jako křepeláky.</p>

</div>
</body>
</html>