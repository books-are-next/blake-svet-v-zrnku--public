<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Svět v zrnku písku</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection15">
<h2 class="mlpuroven2basne">Bastila</h2>

<p class="mlpverse2">V Krvavé věži na kamenném loži zbyla v poutech žlutá
kostra,<br class="calibre10"/>
kdysi muž, jenž se nechtěl odříct občanského práva. Věčný červ<br class="calibre10"/>
<span class="calibre14">prolézá kostrou. V kobce zvané Náboženství
leží na slaměném loži</span><br class="calibre10"/>
ohyzdná žena. Sedm chorob pozemských jak dravci sytí se<br class="calibre10"/>
ženiným tělem. Odmítla být děvkou knězi, zranila ho nožem.<br class="calibre10"/>
<span class="calibre14">Ve věži Řádu stařec, jehož vous jak mořské
řasy leží po kamenech,</span><br class="calibre10"/>
choulí se ve dne žárem, v noci chladem. Jeho kobka je tak malá,<br class="calibre10"/>
úzká jak dětský hrob a plná pavučin a slizu dávných hrůz,<br class="calibre10"/>
když za druhy má jenom štíry, hady. Nerušeně dýchají<br class="calibre10"/>
jeho dech plný žalu. Svědomím hnán začal kázat v Paříži,<br class="calibre10"/>
zázrakům učil nevědomé duše.</p>

</div>
</body>
</html>