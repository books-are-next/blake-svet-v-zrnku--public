<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Svět v zrnku písku</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">
<h2 class="mlpuroven2basne">William Bond</h2>

<p class="mlpverse">Já nevím, zdali dívky nejsou šílené,<br class="calibre10"/>
a nevím, zdali nelpí vražda v duši žen,<br class="calibre10"/>
a nevím, zdali William Bond nezemře,<br class="calibre10"/>
neboť je jistě velmi nemocen.</p>

<p class="mlpverse">V májovém jitru do kostela šel,<br class="calibre10"/>
provázen několika vílami.<br class="calibre10"/>
Zahnali je však strážní andělé<br class="calibre10"/>
a on se vrátil domů nešťastný.</p>

<p class="mlpverse">Nezašel na louku či na salaš,<br class="calibre10"/>
nehledal město ani vesnici,<br class="calibre10"/>
domů se v černém mračnu navrátil,<br class="calibre10"/>
na lože uleh smutný, truchlící.</p>

<p class="mlpverse">Stál jeden strážný anděl u nohou,<br class="calibre10"/>
stál jeden strážný anděl u hlavy<br class="calibre10"/>
a uprostřed byl černý, černý mrak,<br class="calibre10"/>
uprostřed na loži muž churavý.</p>

<p class="mlpverse">Po pravé straně stála Mary Greenová,<br class="calibre10"/>
po levé straně jeho sestra Jane<br class="calibre10"/>
a černým mrakem jejich slzy padaly,<br class="calibre10"/>
zahánějíce bolest v nemocném.</p>

<p class="mlpverse">„Když, Williame, jinou miluješ,<br class="calibre10"/>
jinou máš raději než Mary ubohou,<br class="calibre10"/>
vezmi si tedy tamtu za ženu<br class="calibre10"/>
a za služku ať přijme Mary Greenovou.“</p>

<p class="mlpverse">„Ano, já jinou dívku miluju,<br class="calibre10"/>
jinou mám mnohem víc než tebe rád,<br class="calibre10"/>
jinou si chci vzít za ženu,<br class="calibre10"/>
ale co s tebou, Mary, udělat?</p>

<p class="mlpverse">Vždyť ty jsi bledá, melancholická,<br class="calibre10"/>
na tvou tvář září měsíc studený.<br class="calibre10"/>
Ona je růžová a září jako den,<br class="calibre10"/>
v očích má slunce, které oslní.“</p>

<p class="mlpverse">Mary se zachvěla jak na mrazu,<br class="calibre10"/>
pak těžce na zem padla omdlelá<br class="calibre10"/>
a William Bond se svou sestrou Jane<br class="calibre10"/>
ji křísil, dokud oči neotevřela.</p>

<p class="mlpverse">Když Mary procitla a poznala,<br class="calibre10"/>
že k nejdražšímu Williamu na lože<br class="calibre10"/>
ji položili, napravo mu po boku,<br class="calibre10"/>
a že je jí teď William Bond nejblíže,</p>

<p class="mlpverse">tu víly, které prchly Williamovi,<br class="calibre10"/>
kol jejích plavých vlasů vesele<br class="calibre10"/>
tančily po bělostném polštáři,<br class="calibre10"/>
až prchli z lože strážní andělé.</p>

<p class="mlpverse">Nežije láska v žhavé září sluneční,<br class="calibre10"/>
ale je v svitu luny blednoucí!<br class="calibre10"/>
Hledal jsem lásku v teplém dni,<br class="calibre10"/>
ale je těšitelkou za noci.</p>

<p class="mlpverse">Hledej svou lásku v něžném soucitu,<br class="calibre10"/>
když na pomoc jdeš cizím trampotám,<br class="calibre10"/>
a v zimním sněhu, v nočních temnotách,<br class="calibre10"/>
v nahých a chudých, lásku najdeš tam!</p>

</div>
</body>
</html>