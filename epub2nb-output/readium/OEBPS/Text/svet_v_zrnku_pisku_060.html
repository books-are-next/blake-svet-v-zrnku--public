<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Svět v zrnku písku</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">
<h2 class="mlpuroven2basne">Mary</h2>

<p class="mlpverse">Když mezi krásky Mary spanilá<br class="calibre10"/>
do tanečního sálu prvně vkročila,<br class="calibre10"/>
tu mladíci i dívky kolkolem<br class="calibre10"/>
se sestoupili, ze rtů znělo všem:</p>

<p class="mlpverse">„To anděl z nebe přišel mezi nás,<br class="calibre10"/>
vrátil nám zlatý věk a šťastný čas.<br class="calibre10"/>
Oči jí září jako v slunci kraj,<br class="calibre10"/>
rozevře rty, a jako by byl máj.“</p>

<p class="mlpverse">A Mary tančí krásná, veselá,<br class="calibre10"/>
aby svým smíchem k štěstí přispěla,<br class="calibre10"/>
a ruměncem se kráskám nepřizná,<br class="calibre10"/>
že v lásce, kráse zalíbení má.</p>

<p class="mlpverse">Procitla ráno šťastná vesnice<br class="calibre10"/>
a každý vzpomínkami těšil se.<br class="calibre10"/>
Procitla Mary, vyšla vesele,<br class="calibre10"/>
ale už nemáš, Mary, přátele.</p>

<p class="mlpverse">Z pýchy a zkaženosti nařkli ji,<br class="calibre10"/>
někteří před ní dveře zavřeli.<br class="calibre10"/>
Ruměnec zmizel, sežehl jej chlad,<br class="calibre10"/>
v němž musí všechny květy opadat.</p>

<p class="mlpverse">„Proč jsem se s jinou tváří zrodila?<br class="calibre10"/>
Proč nejsem děckem závisti a zla?<br class="calibre10"/>
Proč štědré nebe krásu dalo mi<br class="calibre10"/>
a vysadilo na svět nevlídný?</p>

<p class="mlpverse">Být jako holubice, beránek,<br class="calibre10"/>
v křesťanské lásce hledat lidský vděk?<br class="calibre10"/>
Když vzbudím závist, moje chyba je,<br class="calibre10"/>
že každým nenávist jen zachvěje?</p>

<p class="mlpverse">Obléknu cáry, zohyzdím si tvář,<br class="calibre10"/>
nepůjdu tančit, oči ztratí zář.<br class="calibre10"/>
Když cizí milý lásku vyzná mi,<br class="calibre10"/>
odmítnu, závisti se zabrání.“</p>

<p class="mlpverse">Šla ráno z domu prostě oděna.<br class="calibre10"/>
„Je blázen,“ znělo jako ozvěna.<br class="calibre10"/>
Když vyšla z domu v skromných šatičkách,<br class="calibre10"/>
házeli na ni bláto, špínu, prach.</p>

<p class="mlpverse">Večer se v pláči chvěla na loži,<br class="calibre10"/>
pláč ji však sotva k spánku uloží.<br class="calibre10"/>
Neznala, zda je noc, či zda je den,<br class="calibre10"/>
poznamenána lidským posměchem,</p>

<p class="mlpverse">posměchem, lidským opovržením,<br class="calibre10"/>
jež v něžné duši leží jako stín.<br class="calibre10"/>
Žádná tvář není božím obrazem,<br class="calibre10"/>
závist je vryta ve tvář lidem všem.</p>

<p class="mlpverse">Tvoje tvář zná jen lásku zoufalou,<br class="calibre10"/>
tvoje tvář zná jen žalost utkvělou,<br class="calibre10"/>
tvoje tvář teď zná jenom hrůzu, strach<br class="calibre10"/>
a uklidní se teprv na márách.</p>

</div>
</body>
</html>