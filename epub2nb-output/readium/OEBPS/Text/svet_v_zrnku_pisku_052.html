<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Svět v zrnku písku</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">
<h2 class="mlpuroven2basne">Duchovní poutník</h2>

<p class="mlpverse">Já lidskou zemí putoval,<br class="calibre10"/>
putoval zemí mužů, žen<br class="calibre10"/>
a slyšel, viděl mnoho hrůz,<br class="calibre10"/>
ukrytých před pozemšťanem.</p>

<p class="mlpverse">V žalosti dítě počaté<br class="calibre10"/>
v hřejivém štěstí rodí se,<br class="calibre10"/>
jak v radosti plod trháme,<br class="calibre10"/>
který jsme sili slzíce.</p>

<p class="mlpverse">A jestli narodí se hoch,<br class="calibre10"/>
tu svěří dítě babici,<br class="calibre10"/>
jež přibije ho ke skále,<br class="calibre10"/>
zachytí vzlyky do číší.</p>

<p class="mlpverse">Ruce a nohy probodne,<br class="calibre10"/>
nasadí věnec trnitý,<br class="calibre10"/>
srdce mu z boku vyřízne<br class="calibre10"/>
a srdce žár, chlad pocítí.</p>

<p class="mlpverse">Bába mu nervy počítá<br class="calibre10"/>
jak lakomec své poklady,<br class="calibre10"/>
živí se jeho sténáním<br class="calibre10"/>
a jeho krev ji omladí.</p>

<p class="mlpverse">Až dozraje hoch v jinocha,<br class="calibre10"/>
bába se v pannu promění.<br class="calibre10"/>
Když jinoch pouta roztrhne,<br class="calibre10"/>
spoutá ji a slast najde v ní.</p>

<p class="mlpverse">Pronikne každý její nerv<br class="calibre10"/>
jak rolník do své ornice,<br class="calibre10"/>
panna mu bude příbytkem<br class="calibre10"/>
a sadem jeho ovoce.</p>

<p class="mlpverse">Pak jinoch stářím povadne<br class="calibre10"/>
a pozemský dům je mu vším,<br class="calibre10"/>
i zlato, drahé kameny,<br class="calibre10"/>
jež získal si svým úsilím.</p>

<p class="mlpverse">To skvosty lidské duše jsou<br class="calibre10"/>
a perly v něžných pohledech,<br class="calibre10"/>
i zlato v srdci trpících,<br class="calibre10"/>
sten na mukách a lásky vzdech.</p>

<p class="mlpverse">Jsou jeho jídlem, nápojem,<br class="calibre10"/>
jímž všechny chudé nakrmí,<br class="calibre10"/>
i žebráka a poutníka.<br class="calibre10"/>
A na jeho práh každý smí.</p>

<p class="mlpverse">Jeho žal jejich štěstím je,<br class="calibre10"/>
dům radostí se zalyká,<br class="calibre10"/>
až z ohně v krbu vyskočí<br class="calibre10"/>
maličké děcko, holčička.</p>

<p class="mlpverse">Je celá z ohně, ze zlata<br class="calibre10"/>
a z drahokamů, že se snad<br class="calibre10"/>
nikdo jí dotknout netroufne<br class="calibre10"/>
či povijanem omotat.</p>

<p class="mlpverse">Jde k muži, jehož miluje,<br class="calibre10"/>
ať bohat, chudý, stár či mlád.<br class="calibre10"/>
A starce z domu vyženou,<br class="calibre10"/>
jak žebrák musí putovat.</p>

<p class="mlpverse">Ten se slzami odchází.<br class="calibre10"/>
Někdo se ujme staříka,<br class="calibre10"/>
slepého, ztrmáceného,<br class="calibre10"/>
dokud zas pannu nezíská.</p>

<p class="mlpverse">A aby zmírnil v kostech chlad,<br class="calibre10"/>
chudák ji vezme v objetí.<br class="calibre10"/>
Chatrč mu zmizí před zrakem<br class="calibre10"/>
a půvabný sad odletí.</p>

<p class="mlpverse">Hosté se světem rozprchnou,<br class="calibre10"/>
když měnivý zrak změní vše.<br class="calibre10"/>
Smysly se v hrůze svíjejí,<br class="calibre10"/>
plochá zem zakulatí se.</p>

<p class="mlpverse">Zem bez hvězd, slunce, měsíce,<br class="calibre10"/>
nesmírná chmurná pustina,<br class="calibre10"/>
nic k jídlu, pití neskýtá,<br class="calibre10"/>
temná poušť starce objímá.</p>

<p class="mlpverse">Med dívčích, ještě dětských rtů,<br class="calibre10"/>
chléb, víno sladkých úsměvů<br class="calibre10"/>
a oči ve hře divoké<br class="calibre10"/>
mu navrátí sen dětských dnů.</p>

<p class="mlpverse">Tím jídlem a tím nápojem<br class="calibre10"/>
omládá každým novým dnem.<br class="calibre10"/>
A spolu po té pustině<br class="calibre10"/>
putují v strachu zoufalém.</p>

<p class="mlpverse">Ona však prchne jako laň,<br class="calibre10"/>
jejíž strach dává křoví růst.<br class="calibre10"/>
On ve dne v noci stíhá ji,<br class="calibre10"/>
uměním lásky uhranut.</p>

<p class="mlpverse">Láskou a záštím uhranut,<br class="calibre10"/>
až zmizí velká pustina<br class="calibre10"/>
v bludišti lásky rozmarné,<br class="calibre10"/>
kde jen lev a vlk cestu zná,</p>

<p class="mlpverse">a on je děckem rozmarným<br class="calibre10"/>
a ona babkou plačící.<br class="calibre10"/>
Když milenci k nim putují,<br class="calibre10"/>
mají blíž k hvězdám, ke slunci.</p>

<p class="mlpverse">Všem, kteří bloudí po poušti,<br class="calibre10"/>
každý strom rodí rozkoše,<br class="calibre10"/>
až mnoho měst tu vyroste<br class="calibre10"/>
a pro pastýře chatrče.</p>

<p class="mlpverse">Hněvivé děcko zjeví se,<br class="calibre10"/>
nažene celé zemi strach.<br class="calibre10"/>
Zděšený lid se s pokřikem<br class="calibre10"/>
rozprchne po všech končinách.</p>

<p class="mlpverse">Kdo dětských hněvů dotkne se,<br class="calibre10"/>
hned celá ruka uschne mu.<br class="calibre10"/>
Vyjíce prchnou vlci, lvi,<br class="calibre10"/>
spadají plody ze stromů.</p>

<p class="mlpverse">Nikdo se děcka nedotkne,<br class="calibre10"/>
až na tu starou babici.<br class="calibre10"/>
Ta přibije ho ke skále,<br class="calibre10"/>
a nemusím už doříci.</p>

</div>
</body>
</html>