<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Svět v zrnku písku</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection19">

<h2 class="mlpuroven2basne">Proroctví
Ameriky</h2>

<p class="mlpverse2">V svém nočním stanu plane hněvem albionský vládce.<br class="calibre10"/>
Zlé ohně září přes Atlantik k břehům Ameriky<br class="calibre10"/>
a v tiché noci zachvacují duše bojovníků.<br class="calibre10"/>
Washington, Franklin, Paine a Warren, Hancock, Gates a Green<br class="calibre10"/>
se sejdou na břehu, jejž krutý vládce ožeh krví.</p>

<p class="mlpverse2">Washington řekl: „Hleďte přes Atlantik, přátelé,<br class="calibre10"/>
zvedá se duha na nebi a řetěz snáší se<br class="calibre10"/>
přes moře od útesů Albionu, aby spoutal<br class="calibre10"/>
Američany, aby naše tváře pobledly,<br class="calibre10"/>
poklesly hlavy, hlasy, oči, drásaly se ruce<br class="calibre10"/>
a nohy krvácely v horkém písku, stopy biče<br class="calibre10"/>
se táhly k potomstvu, jež v budoucnosti zapomene.“</p>

<p class="mlpverse2">Zanikl hlas, když vzdutým mořem hnal se hrozný
vichr.</p>

<p class="mlpverse2">Mrak roztrhl se. Vzteklý vládce na útesu stál,<br class="calibre10"/>
jako drak chřestil šupinami. O půlnoci vstal<br class="calibre10"/>
a chrlil rudé povětroně nad Albionem.<br class="calibre10"/>
Jeho hlas, vlasy, strašná ramena a plamen očí<br class="calibre10"/>
se v temné noci objevují Američanům.<br class="calibre10"/>
Atlantik mezi sklíčenými národy se vzdouvá<br class="calibre10"/>
a soptí ze svých hlubin rudá mračna, hrozné ohně.<br class="calibre10"/>
Albion chřadne! Amerika vadne! Nebe běsní.<br class="calibre10"/>
Jako by lidské žíly zaplavily oblohu,<br class="calibre10"/>
krvavě zakroužila mračna nad Atlantikem<br class="calibre10"/>
a v rudých mracích nad mořem se zázrak objevil,<br class="calibre10"/>
mohutný, nahý! Lidský oheň prudce planoucí<br class="calibre10"/>
jak v peci žhavé železo. Měl údy plamenné,<br class="calibre10"/>
obklopen spoustou temných hrůz, tmou korouhví a věží.<br class="calibre10"/>
Procházel šerým vzduchem žár, v němž světla nebylo.</p>

<p class="mlpverse2">Na západ hleděl anglický král, chvěl se vidinou.</p>

</div>
</body>
</html>