<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Svět v zrnku písku</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">
<h2 class="mlpuroven2basne">Otevřte pařížské<br class="calibre10"/>
bordely</h2>

<p class="mlpverse">„Otevřte pařížské bordely,<br class="calibre10"/>
ať všechno se tancem rozžije,<br class="calibre10"/>
aby se po městě rozběhl mor,“<br class="calibre10"/>
pravila krásná královna Francie.</p>

<p class="mlpverse">Sotva to uslyšel král v zlaté posteli,<br class="calibre10"/>
ihned se probudil, vydával povely:<br class="calibre10"/>
„Pospěšte s bubny, s flétnami,<br class="calibre10"/>
aby měl hladomor dobré chutnání.“</p>

<p class="mlpverse">A pak se zaříkal slavnostně:<br class="calibre10"/>
„Zabíjet lidi je hořko mně,<br class="calibre10"/>
ale když se bouří, neznám žertu.<br class="calibre10"/>
Kněz odklinká jim cestu k čertu.“</p>

<p class="mlpverse">Pak otec ne náš v nebesích<br class="calibre10"/>
se upšouk, odchrchlal a říh<br class="calibre10"/>
a řekl: „Mám rád věšení, skřipec, čtvrcení,<br class="calibre10"/>
zrovna tak jako válku a vraždění.</p>

<p class="mlpverse">Modlitbu a zpěv nemám v lásce,<br class="calibre10"/>
ledaže dodají mi hladce<br class="calibre10"/>
krev statisíců v boji nebo na oprátce.“</p>

<p class="mlpverse">Když královna sáhla na zemskou kouli,<br class="calibre10"/>
zárodky moru z šatů se jí vyhrnuly,<br class="calibre10"/>
ale ta dobrá královna zapouští kořeny<br class="calibre10"/>
a plno výhonků je kolem ní.</p>

<p class="mlpverse">U krále Ludvíka Lafayette stál<br class="calibre10"/>
a viděl, jak to král stvrdil podpisem,<br class="calibre10"/>
a ihned spatřil, kterak hlad<br class="calibre10"/>
se vrhl na úrodnou zem.</p>

<p class="mlpverse">Lafayette viděl, jak se královna usmála<br class="calibre10"/>
a mrkla krásným okem,<br class="calibre10"/>
a ihned spatřil, jak se žene mor<br class="calibre10"/>
z ulice do ulice skokem.</p>

<p class="mlpverse">Lafayette pak viděl krále s královnou<br class="calibre10"/>
v slzách a v okovech spoutané,<br class="calibre10"/>
tu se však Lafayette mlčky rozplakal<br class="calibre10"/>
a chtěl jim pomoci k záchraně.</p>

<p class="mlpverse">Lafayette, prodal jsi svůj šťastný zítřek<br class="calibre10"/>
a koupils neštěstí,<br class="calibre10"/>
své slzy soucitu vyměnils<br class="calibre10"/>
za slzy bolesti.</p>

<p class="mlpverse">Zdalipak někdo svůj vlastní krb<br class="calibre10"/>
za schody k cizímu domu vymění?<br class="calibre10"/>
Vymění pšeničný bochník<br class="calibre10"/>
za pouta vězení?</p>

<p class="mlpverse">Kdo by se usmíval na zimní moře<br class="calibre10"/>
a litoval bouři, když láteří?<br class="calibre10"/>
Kdo by vyměnil své novorozeně<br class="calibre10"/>
za psíka v zimě u dveří?</p>

</div>
</body>
</html>