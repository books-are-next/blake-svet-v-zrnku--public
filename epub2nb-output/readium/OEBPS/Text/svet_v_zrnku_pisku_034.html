<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Svět v zrnku písku</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection9">
<h2 class="mlpuroven2basne">Ztracený chlapec</h2>

<p class="mlpverse">„Každý sám v sobě vidí vzor<br class="calibre10"/>
a nejradši sám sebe má,<br class="calibre10"/>
nemůže žádná myšlenka<br class="calibre10"/>
znát víc, než sama znamená.</p>

<p class="mlpverse">Milovat tebe, otče, víc<br class="calibre10"/>
a ani bratry nemohu.<br class="calibre10"/>
Miluju tě jak ptáčátko,<br class="calibre10"/>
jež sbírá drobty na prahu.“</p>

<p class="mlpverse">Chlapcova slova zaslech kněz,<br class="calibre10"/>
za vlasy vztekle chytil ho,<br class="calibre10"/>
pak za sebou vlek za kabát.<br class="calibre10"/>
Chválili kněze dbalého.</p>

<p class="mlpverse">U oltáře se zastavil<br class="calibre10"/>
a řekl: „Ten tvor ďábelský<br class="calibre10"/>
by rozumem chtěl postihnout<br class="calibre10"/>
i nejsvětější tajemství.“</p>

<p class="mlpverse">Plakali marně rodiče<br class="calibre10"/>
i jejich synek zoufalý.<br class="calibre10"/>
Do košile ho vysvlékli<br class="calibre10"/>
a řetězem ho spoutali.</p>

<p class="mlpverse">Na svaté zemřel hranici,<br class="calibre10"/>
jak mnohé jiné zabijí.<br class="calibre10"/>
Plakali marně rodiče.<br class="calibre10"/>
Tohle se děje v Anglii?</p>

</div>
</body>
</html>