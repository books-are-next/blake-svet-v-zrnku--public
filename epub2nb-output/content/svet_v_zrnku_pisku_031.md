---
title: Lidský pomysl
contentType: prose
---

<section>

Abychom soucit cítili,  
jiné jsme ožebračili,  
a nebylo by třeba slitování,  
kdyby všichni byli šťastni s námi.

Vzájemná úcta žije v pokoji,  
dokud sobectví nezbují.  
Pak krutost splétá smyčku  
a láká na vábničku.

Usedá v zbožném strachu,  
prolévá slzy v prachu,  
až pokora zakoření v zemi  
pod jejími šlépějemi.

Ovine jí chmurný stín  
hlavu zbožným tajemstvím.  
Housenka s mouchou mají  
pastvu v tom svatém ráji.

Tajemství vydá plod šalby,  
který je červený, vábný,  
a kde nejhustší stín je,  
tam se havran stěhuje.

Bohové na souši i ve vodě  
hledali ten strom v přírodě,  
však s praubohým ziskem.  
Roste jen v mozku lidském.

</section>
