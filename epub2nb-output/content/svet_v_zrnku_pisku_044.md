---
contentType: prose
---

## Ve stínu myrty

Proč jsi jako okovy,  
krásný strome myrtový?  
Lásku nelze přivázat  
ke stromům, co má jich sad.

Nemocen a uondán  
pod svou myrtou spočívám,  
pod svou myrtou ztracený  
jako mrva na zemi.

Někdy myrta vydá vzdech,  
když mě vidí v okovech.  
Někdy otec opodál  
jak by se nám hlupcům smál.

Vlastním synem sražený  
zkrvaví tvé kořeny,  
když je konec mladých let  
a já začnu šedivět.
