---
title: Viděl jsem kapli ze zlata
contentType: prose
---

<section>

Viděl jsem kapli ze zlata  
a kolem ní dav plačících,  
plačících, zbožně truchlících,  
dovnitř si netrouf nikdo z nich.

Tu v bráně z bílých pilířů  
mně před očima zved se had  
a do chrámu se prodíral,  
po zlatých stěžejích se krad.

Po vykládaném dláždění,  
po rubínech a po perlách  
v své celé slizké délce had  
k bílému oltáři se táh,

aby tam na chléb, na víno  
všechny své jedy vyzvracel.  
A já jsem si pak raději  
do chlívka k vepřům lehnout šel.

</section>
