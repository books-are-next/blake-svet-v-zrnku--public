---
title: ''
contentType: prose
---

## K Múzám

Ať v stinných horách nad Trójou,  
či ve východních komnatách,  
slunečních komnatách, jež jsou  
teď němé po všech vašich hrách,

ať putujete nebesy,  
anebo v trávě po zemi,  
či v modrém vzduchu nad lesy  
s větry tak melodickými,

ať v křišťálových útesech,  
či v skryté mořské hlubině  
a v korálových pralesech,  
ach, devět Múz, jste zrádkyně!

Poezií dnes zrazenou  
se dávní pěvci těšili.  
Mdlé struny se teď sotva hnou.  
Zvuk strohý je, zpěv unylý.
