---
title: Dlouhý John Brown a malá Mary Bellová
contentType: poetry
---

<section>

V oříšku měla skřítka malá Mary Bellová,  
dlouhému Johnu Brownovi se čert skryl do střeva.  
Vzplál dlouhý John Brown k malé Mary ohněm lásky  
a její skřítek zlákal čerta do skořápky.

Vyskočil skřítek z oříšku, skok, dovnitř se zas mih,  
čertovi posmíval se, že je láska hřích.  
Čert rozzlobil se, rozzuřil se vzteky  
a potom skočil mladíkovi do polévky.

Brzy se octl ve vnitřnostech milenci,  
když John jed a pil, aby zahnal tíhu na srdci.  
Přitom však stále více hubeněl a bled,  
ačkoli z žalu lásky jed, pil za deset.

Někteří řekli, že ho v žaludku vřed sužuje,  
a jiní správně říkali, že čert to je.  
Radostně skákal skřítek, čertovi se pyšně smál,  
až potom chudák John Brown dokonal.

Vyskočil skřítek ze skořápky oříšku  
a smutek přepad krásnou Mary ve mžiku.  
Vplížil se do ní čert, když skřítek vyskočil,  
a slečně Mary starý ztuchlý ořech zbyl.

</section>
