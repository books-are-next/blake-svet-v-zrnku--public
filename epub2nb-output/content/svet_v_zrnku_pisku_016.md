---
title: Beránek
contentType: prose
---

<section>

Beránku, kdo tebe stvořil?  
     Zdalipak víš, kdo tě stvořil?  
Dal ti život, nasytí  
travnatými pažity.  
Dal šat hebký, vlněný,  
bílý pro potěšení.  
Dal hlas měkce laděný,  
který po údolích zní.  
     Beránku, kdo tebe stvořil?  
     Zdalipak víš, kdo tě stvořil?

     Beránku, slyš, kdo tě stvořil,  
     beránku, slyš, kdo tě stvořil.  
Vždyť jste oba stejných jmen,  
nazývá se beránkem.  
A tak něžný, mírný byl,  
že se v děcko proměnil.  
Děckem jsem, ty beránkem,  
já, ty, on jsme stejných jmen.  
     Žehnej tobě, kdo tě stvořil,  
     víš, beránku, ten tě stvořil!

</section>
