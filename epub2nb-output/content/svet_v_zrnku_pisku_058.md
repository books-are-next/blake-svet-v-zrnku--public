---
title: Úsměv
contentType: poetry
---

<section>

V životě úsměv lásky je  
a také úsměv šalebný,  
ale též úsměv úsměvů,  
v němž ony dva jsou spojeny.

Je nenávistné mračení  
a pohrdavé bývá též,  
však na to ze všech nejhorší  
už nikdy nezapomeneš,

neboť ti v hloubi srdce lpí  
a v morku páteře ti lne.  
A žádný ze všech úsměvů,  
jen pousmání jediné

od kolébky až ke hrobu  
jedenkrát objeví se ti,  
ale v tom jednom úsměvu  
je konec všeho neštěstí.

</section>
