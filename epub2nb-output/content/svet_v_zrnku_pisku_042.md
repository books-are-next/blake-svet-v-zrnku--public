---
title: Andělův zpěv zněl
contentType: poetry
---

<section>

Andělův zpěv zněl,  
když den nadcházel:  
„Milost, soucit z běd  
vysvobodí svět.“

Zpíval celý den  
v lukách nad senem.  
Na kupky pad stín  
v šeru večerním.

Večer ďábel klel,  
když vřes potemněl:  
„Milost zbytečná,  
když lid co jíst má,

soucit zbytečný  
v štěstí na zemi.“  
Kletbou jako mrak  
zastřel vše, i zrak.

Déšť se rozběsní  
nad úrodou žní.  
Milost, soucit, hleď,  
rostou jenom z běd.

</section>
