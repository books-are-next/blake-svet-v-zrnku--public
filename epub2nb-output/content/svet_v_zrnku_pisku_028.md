---
title: Zahrada lásky
contentType: poetry
---

<section>

Já do zahrady lásky šel  
a byl jsem celý zmatený.  
Uprostřed stála kaple, tam  
kde hrával jsem si v zeleni.

Vchod do kaple byl uzamčen  
a na něm samá zápověď.  
Zahradou lásky kráčeje,  
kde rozkvétal dřív mnohý květ,

uzřel jsem jenom samý hrob  
a místo květů náhrobky.  
Po všech cestičkách kněží v klerikách  
svazovali hložím všechno, po čem toužím.

</section>
