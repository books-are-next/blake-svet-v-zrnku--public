---
title: Svátek Nanebevstoupení
contentType: poetry
---

<section>

Je v tom něco zbožného,  
hledět na úrodnou zem,  
kde hlad děti sužuje,  
lichvář je jim kuchařem?

Jejich sténání je zpěv?  
Marně hledáš radost, smích.  
Tolik dětí hladoví?  
Vždyť je to vlast chudobných!

A slunce jim nezáří,  
pole neurodí klas,  
cesty mají trnité  
a je všude věčný mráz.

Kde je slunce na nebi  
a kde vůbec padá déšť,  
nesmí strašit chudoba,  
nesmí děcko hladovět!

</section>
