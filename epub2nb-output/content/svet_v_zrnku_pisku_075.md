---
title: ''
contentType: prose
---

## Svůdcové lidstva

Což nepřivolá král hlad z pustiny  
nebo kněz mor z bažin,  
aby zkrotili, zastrašili, oslabili  
lid hor a lid rovin  
v den sytého štěstí  
a v noci lahodných písní?

Což neuvrhne radní uzdu  
chudoby na pracující,  
aby spoutal cenu práce  
a vymyslel obrazná bohatství?

A nevyvolají tajní podněcovatelé  
požáry v městě,  
hromady doutnajících trosek  
za noci bujného štěstí?

Aby svedli člověka z jeho cesty,  
aby zadrželi dítě v lůně,  
aby připravili město o chléb  
a tím naučili zbylé poslouchat

a hrdost srdce ochabla  
a touha očí pohasla  
a ouško už v dětství  
otupělo a chřípí se stáhla,  
aby se smrtelní červi naučili jít stezkou,  
jež vede k branám hrobu.
